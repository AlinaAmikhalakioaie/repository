<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Історичний центр Одеси</title>
</head>
<body>
    <h1>Історичний центр Одеси</h1>
    <p>Істори́чний центр Оде́си, також центр Одеси — головний старовинний район міста, з якого розпочався його подальший розвиток; політичний, економічний та культурний центр Одеси.</p>
    <h3>Найвідоміші визначні пам'ятки історичного центру</h3>
    <p>У центрі міста знаходиться багато споруд і будинків, які мають ту чи іншу культурну та історичну цінність. Утім, деякі з них завдяки певним подіям, архітектурним особливостям досить популярні як серед місцевих жителів, так і туристів. Далі за алфавітним принципом наведено список найбільш відомих визначних пам'яток одеського центру.</p>
    <ul>
        <li>Будинок Руссова — пам'ятка архітектури кінця XIX ст., розташована за адресою вулиця Садова, 21 (Приморський район).</li>
        <li>Будинок-стіна — житловий будинок, розташована на Воронцовському провулку. Споруда дістала свою назву завдяки візуальному ефекту: якщо дивитися на фасад будинку з лівого боку під певним кутом, то виникає враження, що це нібито суцільна стіна, бо не видно бічної стіни.</li>
        <li>Одеський театр опери та балету — пам'ятка архітектури. Один із найвідоміших у світі оперних театрів.</li>
        <li>Палац Потоцьких — одна з найперших визначних пам'яток одеської архітектури. Палац розташований по вул. Софіївській, 5а.</li>
        <li>Пасаж — готель і криті крамниці. Пасаж є пам'яткою архітектури кінця XIX — початку ХХ ст., що розташована за адресою вулиця Преображенська, 34 (на розі вулиць Дерибасівська та Преображенська, Приморський район).</li>
        <li>Потьомкінські сходи — сходи, що поєднують центр міста з гаванню та Морським вокзалом.</li>
        <li>Палац Бжозовського (Шахський палац) — пам'ятка архітектури, споруджена в середині XIX століття.</li>
        <li>Філармонія (Нова біржа) — колишня біржа.</li>
        <li>Спасо-Преображенський собор — найбільший православний храм Одеси.</li>
    </ul>

</body>
</html>